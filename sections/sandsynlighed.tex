\section{Sandsynlighed}
Noget indledende tekst om sandsynlighed

\subsection{Udfaldsrum og hændelser}
Mængden af alle mulige udfald fra et statisk eksperiment kaldes for \emph{udfaldsrummet,  S}, et hvert udfald kalde et element eller medlem af udfaldsrummet. Det vil sige, at udfaldsrummet for kast med en mønt indeholder de to elementer; plat og krone.
\newline
En delmængde af udfaldsrummet kaldes en \emph{hændelse, A}, dette noteres som $A \subseteq S$. Ved kast med en terning kan en hændelse, $A$ være, at terningen viser et lige antal øjne. Denne hændelse noteres $A=\{2,4,6\}$.


\subsubsection{Sandsynligheden for en hændelse}
Sandsynligheden for at en hændelse forekommer er andelen af gange, hvor den givne hændelse, $A$, sker ved gentagelse af eksperiment, dette noteres som $P(A)$. Sandsynligheden for en hændelse er et tal mellem 0 og 1, $0 \le P(A) \le 1$. Summen af alle sandsynlighederne for udfaldsrummet er 1, $P(S)=1$, og derved indikerer en sandsynlighed tæt på 1 en sandsynlighed for denne hændelse.
\newline
Hvis der er lige stor sandsynlighed for alle udfald i udfaldsrummet kalde sandsynlighedsfordelingen uniform. Dette er tilfældet ved kast af mønt såvel som kast med terning.


\subsection{Stokastiske variable}
En stokastisk variabel, $X$, tildeler variable i udfaldsrummet en talværdi. Dette kunne være antallet af plat ved 5 kast med mønt eller summen af øjne ved flere kast med to terninger. Den stokastiske varibel fordeler sig efter en sandsynlighedfunktion, $f(X)$.

\subsubsection{Diskrete stokastiske variable}
Ved diskrete stokastiske variable antager $X$ kun hele værdier. Det giver eksempelvis ikke mening at tale om en halv plat eller halve øjne på terninger, hvorfor begge disse er eksempler på diskrete stokastiske variable.
Sandsynlighedsfunktionen for en diskret stokatisk variabel beskriver sandligheden for at variablen antager en given værdi, $f(x)=P(X=x)$. Dette kaldes også for \emph{massefunktionen}.
Herudfra kan variablens fordelingsfunktion, $F(x)$, bestemmes. Denne anvendes til at bestemme sandsynligheden for, at den stokastiske variabel antager en værdi lig med eller mindre end $x$, $$F(x)=P(X \le x)=\sum_{t \le x}^{} f(t) for  -\infty < x < \infty$$.

\paragraph{Middel} Middelværdien kaldes også for den forventede værdi, $E(X)$. Denne beregnes ved brug af sandsynlighedsfunktionen og er et vægtet gennemsnit, hvor hver mulig værdi for $X$ indgår med sin sandsynlighed, $f(x)$. Den forventede værdi beskriver det gennemsnitlige resultat ved mange gentagelser af samme eksperiment.
$$\mu=E(X)=\sum_{x}^{}x \cdot f(x)$$

\paragraph{Varians og standardafvigelse} Middelværdien alene kan ikke give en tilstrækkelig beskrivelse af data fordelingen. Man må også have beregreber, der beskriver dataets variabiliet. Den bedste størrelse til netop dette formål er varians, $\sigma ^2$. Variansen er den gennemsnitlige kvadrerede afstand til middelværdien og er givet ved formlen:
$$\sigma ^2=E[(X-\mu)^2]=\sum_{x}^{}(x-\mu)^2 \cdot f(x)$$

Kvadratroden af variansen kaldes standardafvigelsen. 

\subsubsection{Kontinuerte stokastiske variable}
Kontinuerte stokastiske variable antager værdier på en kontinuert skala. Det vil sige, at variableværdier ikke er begrænset til heltal. For kontinuerte stokastiske variable kaldes sandsynlighedfunktionen for tæthedsfunktionen, denne er defineret for alle $x \in \mathbb{R}$, $f(x) \ge 0 \forall x \in \mathbb{R}$ og $\int_{-\infty}^{\infty} f(x) dx = 1$
Sandsynligheden for at den stokastiske kontinuerte variabel $X$ ligger mellem værdierne $a$ og $b$ er givet således: $$P(a<X<b)=\int_{a}^{b}f(x)dx$$. Når tæthedsfunktionen integreres, så fås fordelingsfunktionen. Denne er givet ved:
$$F(x)=P(X \le x) = \int_{-\infty}^{x}f(y)dy, x\in \mathbb{R}$$
Denne definition er analog med definitionen af fordelingsfunktionen for diskrete stokastiske variable. Her anvendes integration i stedet for summation.

\paragraph{Middel} For beregning af middelværdien for kontinuerte stokastiske variable gælder samme princip, som til beregning af middelværdien for diskrete stokastiske variable. Summation udskiftes ligeledes med integration i dette tilfælde.
$$\mu=E(X)=\int_{-\infty}^{\infty}xf(x)dx$$

\paragraph{Varians og standardafvigelse} Variansen for kontinuerte stokastiske variable fortæller det samme, som ved diskrete stokastiske variable, men der anvendes igen integration fremfor summation til at beregne variansen. Formlen ser således ud:
$$\sigma^2=\int_{-\infty}^{\infty}(x-\mu)^2f(x)dx$$ 


\subsection{Stikprøver}
En population betegner hele den gruppe, som ønskes beskrevet med statistik. Udtages kun en delmængde af denne gruppe, tales i stedet om en stikprøve.
En stikprøve indeholder et antal elementer, som uafhængigt og tilfældigt er udvalgt fra populationen. Dette gøres på denne måde for at undgå bias og betyder, at sandsynligheden ved udtagningen af et element ikke påvirkes af værdien af de foregående observationer.
Stikprøverne kan bruges til at drage konklusioner om populationen, eksempelvis kan middelværdien i stikprøven bruges til at sige noget om middelværdien i populationen. 

\paragraph{Stikprøvens middelværdi} I stikprøven kan middelværdien beregnes som gennemsnittet af alle stikprøvens elementer:
$$\bar{X}=\frac{1}{n} \cdot \sum_{i=1}^{n} X_i $$

$\bar{X}$ er en stokastisk variabel og det gælder, at $E(\bar{X}=\mu)$.\newline
Standardafvigelse for $\bar{X}$ kaldes \emph{standardfejlen} og er givet ved: $\frac{\sigma}{\sqrt{n}}$, hvor $\sigma$ er populationens standardafvigelse og $n$ er stikprøvestørrelsen. Denne definition fører til, at standardfejlen bliver mindre desto større stikprøve.


\subsection{Normalfordelingen}
Normalfordelingen er en kontinuert distribution med tæthedsfunktion:
$$n(x;\mu, \sigma)=\frac{1}{\sigma\sqrt{2\pi}}e^{-\frac{(x-\mu)^2}{2\sigma^2}}$$

Nomarlfordelingen er afhængig af to parametre, som er middelværdien $\mu$ og standardafvigelsen $\sigma$.
Standardnormalfordelingen er et særtilfælde af normalfordelingen for middelværdien er 0 og standardafvigelsen er 1.
Hvis den stokastiske varibel $Y$ følger en normalfordeling med parametrene $\mu$ og $\sigma$ bruges notationen:
$Y \sim norm(\mu,\sigma)$.

\subsubsection{Z-score}
Enhver normalfordelt stokastisk variabel kan standardiseres ved brug denne formel:
$$Z=\frac{Y-\mu}{\sigma}$$

Det gælder at $Z \sim norm(0,1)$ følger en standardnormalfordelingen, og at $z$ repræsenterer antallet af standardafvigelser, $y$ ligger fra $\mu$. 

\subsection{t-fordeling}

\subsubsection{t-score}

\subsection{Chi i anden-fordelingen}
